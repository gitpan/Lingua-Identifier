# newspaper
# http://haberhedef.com/index.php/otomobillerde-teknoloji-standart-olacak/

CES 2014’ü geride bıraktık. Kullanıcılara sunulan hemen her ürün, bu senenin en çok beklenenleri arasına girmeyi başardı. Las Vegas’ta gerçekleşen fuarda en çok göz önünde bulunanlar ise otomobiller oldu. Artık teknoloji ile iç içe olan dört tekerlekliler, mekanik ve bilişimin birleşmesiyle mükemmel formlarına kavuşuyor.

Avrupa Otomobil Standartları bildirgesi geçtiğimiz günlerde AB yasa tasarısında kabul edildi. Buna göre Avrupalı otomobil üreticileri, güvenliği artıracak teknolojik önlemleri araçlarında artı bir paket olarak sunamayacak. Bu seçenekler tüm otomobillerde standart halini alacak. Peki bu özellikler neler?

 

Zorunlu teknolojiler!

Şerit değiştirme yardımcısı, yol tutuş stabilliği teknolojisi, ani fren ve aracı durdurma sensörleri, geliştirilmiş ABS, aktif süspansiyon, hava şartlarına göre kendi sıcaklığını ayarlayan tekerlekler, traction control sistemi, viraj far takip sistemi vb. Yenilikler Avrupalı otomobil üreticilerinde artık standart olacak.

Buna benzer yenilikleri artı paket ve maliyet olarak müşteriye yansıtan markalar 2014 yılı Nisan ayı itibariyle zorunlu olarak arabalarında bu sistemleri bulunduracak.

 

Uzmanlar ne diyor?

Uzmanlara göre bu yasa tasarısı araçların fiyatlarında ciddi bir artışın gözlemlenebileceğini belirtiyor. Sürücüyü ve yolcuları düşünen bu yasa aynı zamanda tüketiciyi de korumalı diyen yorumcular, fiyat artışını engelleyecek bir yasa daha çıkmalı gibi demeçler vermeye devam ediyor. Önümüzdeki senelerde otomobil sektörü nasıl şekillenecek, bekleyip göreceğiz.

