Teleorman estas distrikto (rumane județ) en la suda Rumanio, en Valaĥio. En ĝi situas la plej suda punkto en la lando: 43°37′07″N 25°23′32″E, sude de Zimnicea.

La nomo de la distrikto estas de kumana origino kaj signifas "freneza arbaro". De la arbaro restas ankoraŭ la plej malnova kverko en Rumanio, en vilaĝo Plopi, norde en la distrikto.

    Ĉefurbo: Alexandria.
    Loĝantaro: 436 025 (en 2002)
    Areo: 5 790 km²
    Distrikta kodo laŭ ISO 3166-2:RO: TR.
    Plej gravaj riveroj: Olt, Danubo (suda limo)

Najbaroj: oriente: distrikto Giurgiu; sude: Bulgario (provincoj Veliko Tarnovo kaj Pleven); okcidente: distrikto Olt; norde distriktoj Argeș kaj Dâmbovița.