# Jornal Adapokrites
# http://www.adapokrites.gr/index.php/%CE%B5%CE%B9%CE%B4%CE%B7%CF%83%CE%B5%CE%B9%CF%82/665-mmm-astiki-sygkinonia-leoforeia

Σε ιδιωτες ο έλεγχος εισιτηρίων των ΜΜΜ

Σε ιδιωτες ο έλεγχος εισιτηρίων των ΜΜΜΤο δρόμο προς τη διαδικασία της διαθεσιμότητας βλέπουν οι εργαζόμενοι των Μέσων Μαζικής Μεταφοράς, εξαιτίας της πρόθεσης του υπουργείου Μεταφορών να επαναφέρει στη βουλή την τροπολογία, με την οποία ανατίθεται ο έλεγχος κομίστρων των αστικών συγκοινωνιών σε ιδιώτες.
Σύμφωνα με την Ημερησία, μπορεί η τροπολογία που είχε κατατεθεί στις 31 Δεκεμβρίου να αποσύρθηκε ως εκπρόθεσμη από το νομοσχέδιο για την Εθνική Αρχή Συντονισμού Πτήσεων αλλά θα επανακατατεθεί το προσεχές διάστημα σε νέο νομοσχέδιο. Σύμφωνα με το δημοσίευμα, αν «περάσει» η τροπολογία τότε οδηγούνται στην κινητικότητα τουλάχιστον 250 εργαζόμενοι που μετακινήθηκαν πρόσφατα από τα γραφεία των συγκοινωνιακών εταιρειών στις υπηρεσίες ελέγχων.

Ο αριθμός αυτός, μάλιστα, θα αυξηθεί και θα φτάσει τους 1.500 αν υλοποιηθεί και η δεύτερη πρόβλεψη που περιλαμβάνεται στην επίμαχη τροπολογία σύμφωνα με την οποία δυνατότητα έκδοσης εισιτηρίου θα έχουν πλέον και ιδιώτες.

Παράλληλα το υπουργείο Μεταφορών εξετάζει το ενδεχόμενο να αλλάξει τις τράπεζες που αποδίδουν τη μισθοδοσία των εργαζομένων και με τον τρόπο αυτό να δοθεί στις τράπεζες και η έκδοση καρτών απεριορίστων διαδρομών με έκπτωση, η οποία ενδέχεται να φτάνει και το 50% μετά από συμφωνία με την ίδια στην τράπεζα, η οποία πλέον θα είναι και η υπεύθυνη για την έκδοση των παραστατικών προς τους χρήστες.

Πάντως σύμφωνα με πληροφορίες κάτι τέτοιο απαιτεί και νέες νομοθετικές παρεμβάσεις, καθώς σήμερα με βάση το νόμο επιτρέπεται έκπτωση μόλις μέχρι 25%.


