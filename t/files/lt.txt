Balandžio 7 d. Kauno technologijos universitetas pasirašė dvi bendradarbiavimo sutartis su Panevėžio mokyklomis: Juozo Balčikonio gimnazija ir „Nevėžio“ pagrindine mokykla.

Sutartys su Panevėžio Juozo Balčikonio gimnazijos direktoriumi Raimondu Dambrausku ir Panevėžio „Nevėžio“ pagrindinės mokyklos direktore Kristina Voriene pasirašytos, siekiant plėtoti edukacinę veiklą, bendradarbiauti plėtojant mokinių ugdymo karjerai paslaugas, užtikrinant informacijos prieinamumą visiems asmenims, mokiniams padedant geriau orientuotis technologinių mokslų ir specialybių srityje.

Pagrindinis pasirašiusių šalių bendradarbiavimo tikslas – Panevėžio Juozo Balčikonio gimnazijos ir Panevėžio „Nevėžio‘ pagrindinės mokyklos plėtra technologinių mokslų kryptimi.