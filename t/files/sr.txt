# newspaper
# http://www.e-novine.com/entertainment/entertainment-licnosti/97725-Roboti-otimaju-posao-Srbima.html

Kad ne brine o srpskim alkoholičarima na selu, humoristički portal „Glas Srbije“ s lakoćom uspeva da nađe prigodne pacijente za vreme sporta i razonode. Izvesni Timur Blohin, tobož novinar, uhitio je potpredsednika Šumske Emila Vlajkija i namamio ga na intervju koji sadržinom umalo nije nadmašio Kecmanovićeve zvezdane trenutke poremećenog uma koji je bio vreo. Koliko je Blohin bio hipnotisan Vlajkijem, vidi se iz pristupnih rečernica u kojima opisuje Emila nježnim erotskim pasažima: „Vlajki je jedinstven čovek, na primer zbog toga što je on jedan od retkih visokopostavljenih evropskih političara koji se ne boji da govori o onome o čemu mnogi drugi nemaju hrabrosti“. Čak ni elementarna nepismenost autora (koji piše: „Sa gospodinom Vlajki se može diskutovati o bilo kojoj ozbiljnoj materiji, zato što je on pre svega politički filozof“) u „Glasu Rusije“ nije mana, već prednost, jer se tako uspostavlja jednostavna, primalna komunikacija na mačo-modelu između Šumnjaka i Baćuške. Ovo retko glupoidno štivo bez Blohinovih questions, prenosimo u svojim mlohavijim delovima; međunaslove dobrovoljno lansirao Vasić Rajko

Pravi sam filozof: Vlajki Emil, ekspert za horror
Photo: serbian.ruvr.ru

HRABRI EMIL KRITIKUJE MILOŠEVIĆ: Onda kada je trebalo Srbi nisu ništa uradili, a imali su po Kumanovskom sporazumno pravo da drže jedan deo svoje vojske, carinika, policajaca itd. na Kosmetu. Oni to nisu iskoristili, nisu se za to izborili i onda je došlo do jednog takvog stanja da se stvorila takozvana Republika Kosovo unutar koje postoje NATO trupe sada i koje brane praktično tu egzistenciju.

I ŠTA JE ONDA RUSIJA URADILA, RECI NAM, EMILE: I onda je Rusija zaključila da se u ovom času ne bi isplatilo voditi treći svetski rat, ali je garantirala dve stvari Srbiji. Prva stvar je da će garantirati granice Srbije bez Kosmeta. To znači da neće biti odvajanja Sandžaka, Preševske doline, Vojvodine. A s druge strane je rekla da će ekonomski pomoći Srbiji. To znači sa vrlo jakim novčanim sredstvima i sa projektima, ulaganjem kapitala i slično. I to se u ovom času ostvaruje.

NEIZMENIČNE ZAPADNE STRUJE U SRBIJI MORAJU NESTATI: Prema tome, ono što Rusija daje u ovom času Srbiji, to Zapad, koliko god da mu je stalo da Srbija uđe u evroatlantske integracije, nije spreman da to pruži Srbiji. Srbija sve više koristi te ruske kredite, i koristiće ih sve više i više. Ove struje koje postoje u Srbiji, a koje su prozapadne, one će se morati utišati, ili nestati.

TA NEZAHVALNA UKRAJINA, PIZDA JOJ MATERINA: Doduše, videlo se na primeru Ukrajine i to ovih dana da Zapad ne odustaje iako je Rusija dala pomoć, zajam i snizila cenu gasa itd. Ukrajini, ovi ne odustaju, prave i dalje demonstracije, nerede. Verovatno će i Srbi pokušati da se suprotstave približavanju Srbije Rusiji. Ali ja mislim da to neće uspeti. Samo pomoć Rusije Srbiji treba da bude stvarna, obimna i efikasna.

MILETOVA ŠUMSKA SE SAVIJA NA NEPRIJATELJSKOM VETRU: Tu je situacija vrlo nestabilna zbog toga što se međunarodna zajednica trudi svim silama, uključujući naravno i vrlo tešku ekonomsku i socijalnu situaciju u Republici Srpskoj da sruši Milorada Dodika koji za nju predstavlja jedinu pravu prepreku evrointegracijama Bosne i Hercegovine, pošto je Dodik u više navrata izjavio da on neće prihvatiti da BiH bude unutar NATO-a.


