Кой е вратарят с най-добри показатели при дузпите в момента? Не е нито Касияс, нито Валдес, Буфон, Ханданович или Нойер измежду онези, които са известни с това, че често спасяват 11-метрови удари.

Това е вратарят на Валенсия Диего Алвес, който и вчера отрази удара от бялата точка на нападателя на Лудогорец Роман Безяк, изчислява испанското издание „Супердепорте“.

Откакто бразилският вратар е в Испания, той е парирал 48% от дузпите, които са били изпълнени срещу него, включително и тази във вчерашния мач с българския шампион.

Алвес е отразил 15 от общо 31 наказателни удара. Статистиката на Икер Касияс, например, е далеч по-лоша – 15 спасени дузпи от 72, а неговият бразилски сънародник Жулио Сезар е също с 15 спасявания, но от 36 изпълнения.